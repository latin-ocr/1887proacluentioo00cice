LXIV. 181] PRO A. CLUENTIO ORATIO. 69

Q. Metello consulibus, ut hunc-Oppianicum aliud agentem ac
nihil eius modi cogitantem ad hanc accusationem detraheret,
invito despondit ei filiam suam, illam, quam ex genero
susceperat, ut eum nuptiis adligatum simul et testamenti spe
devinctum possit habere in potestate. Hoc ipso fere tempore
Strato ille medicus domi furtum fecit et caedem eius modi.
Cum esset in aedibus armarium, in quo sciret esse nummorum
aliquantum et auri, noctu duos conservos dormientes occidit
in piscinamque deiecit ε ipse armarii fundum exsecuit, et HS
..... et auri quinque pondo abstulit, uno ex servis puero
non grandi conscio. 180. Furto postridie cognito omnis
suspicio in eos servos, qui non comparebant, commovebatur.
Cum exsectio illa fundi in armario animadverteretur, quae—
rebant homines quonam modo fieri potuisset. Quidam ex
amicis Sassiae recordatus est se nuper in auctiOne quadam
vidisse in rebus¹ minutis aduncam ex omni parte dentatam et
tortuosam venire serrulam, qua illud potuisse ita circumsecari
videretur. Ne multa : perquiritur a coactoribus z invenitur ea
serrula ad Stratonem pervenisse. Hoc initio suspicionis orto
et aperte insimulato Stratone puer ille conscius pertimuit:
rem omnem dominae indicavit, homines in piscina inventi
sunt, Strato in vincula coniectus est atque etiam in taberna
eius nummi, nequaquam omnes, reperiuntur. 181. Constituitur
quaestio de furto. Nam quid quisquam suspicari aliud
potest? An hoc dicitis? armario expilato, pecunia ablata,
non omni reciperata, occisis hominibus, institutam esse quae-
stionem de morte Oppianici? cui probatis? quid est quod
minus veri simile proferre possitis ? Deinde, ut omittam cetera,
triennio post mortem Oppianici de eius morte quaerebatur?
Atque etiam incensa odio pristino Nicostratum eundem illum
tum sine causa in quaestionem postulavit. Oppianicus primo
recusavit. Postea, cum illa abducturam se filiam, mutaturam
esse testamentum minaretur, mulieri crudelissimae servum

10

20

25

30

